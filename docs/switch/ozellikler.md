# Bulut Santral Özellikleri

Verimor Bulut Santral, fiziksel donanım gerektirmeden kurumsal telefon 
altyapısının tüm işlevlerini tek panelden sunar. Aşağıda sistemin 
sunduğu özellikler başlıklar halinde açıklanmıştır.

---

## Çağrı Yönetimi

### Gelen / Giden Çağrı Yönetimi

Gelen çağrılar (Inbound) IVR, kuyruk veya doğrudan dahili üzerinden 
karşılanır. Giden çağrılar (Outbound) manuel, otomatik veya API 
tetiklemeli olarak yapılabilir.

**Gelen çağrı yöntemleri:**
- IP FCT ile GSM hattı entegrasyonu
- 0850, coğrafi ve 444'lü numaralar üzerinden tek merkezde toplama
- IVR senaryoları ile menü ve kuyruk yönlendirme
- AI IVR — yapay zeka destekli sesli komut tanıma
- Voicemail — karşılanamayan çağrılarda sesli mesaj bırakma
- Çağrı kuyruğu — yoğunluğa göre sıralama ve adil dağıtım

**Giden çağrı yöntemleri:**
- Manuel arama veya "Çağrı Al" butonu ile başlatma
- Otomatik Arama IVR — numara listesine toplu otomatik arama
- Predictive Dialer — temsilci uygunluk durumunu öngörerek çağrı bağlama
- Click-to-Call — CRM ekranında numaraya tıklayarak tek tuşla arama
- API üzerinden çağrı başlatma

---

### Kuyruk Yönetimi

Gelen çağrıları farklı dağıtım stratejileriyle dahililere aktarır. 
Kuyrukta bekleyenlere ortalama bekleme süresi ve sıra numarası anons 
edilebilir. Tüm kuyruk istatistikleri ayrıca raporlanır.

---

### Çalma Grupları

Departman veya birimlerle ilişkili dahilileri bir grup olarak 
tanımlayabilirsiniz. IVR'dan gelen tuşlama, ilgili çalma grubuna 
yönlendirilir; müşteri en hızlı şekilde ilgili kişiye ulaşır.

---

### Gelişmiş Dahili Yönetimi

Her personele birer dahili tanımlanır. Dahili bazında:
- Dış hat (CLI) tanımlama — dış aramalarda o dahilinin numarası görünür
- Mesai ve yönlendirme senaryoları
- Telesekreter (voicemail) tanımlama

---

### Gelişmiş Yönlendirme

- **Zaman bazlı:** Mesai içi, mesai dışı ve öğle arası için farklı senaryo
- **Lokasyon bazlı:** Çağrılar farklı şubelere veya saha ekiplerine yönlendirilebilir
- **Arayan numara bazlı:** Ülke veya şehir koduna göre farklı IVR senaryosu
- **Kesinti yönlendirmesi:** İnternet veya elektrik kesilmesinde çağrılar 
  önceden tanımlı GSM numaralarına otomatik yönlendirilir

---

### Geri Dönenleri Arayana Bağlama

Giden bir çağrı meşgul, cevapsız veya ulaşılamaz nedeniyle sonuçsuz 
kaldığında, ilgili numara 12 saat içinde geri dönüş yaparsa IVR ve 
kuyruk atlanarak doğrudan o dahiliye bağlanır.

---

### Kaçan Çağrı Bildirimi

Ulaşamayan numaralar e-posta veya SMS ile bildirilir. 
Kayıtlar OİM panelinden de görüntülenebilir.

---

### Kaçan Çağrıları Otomatik Geri Arama

Kaçan çağrılara otomatik arama başlatılır, seçilen kuyruğa aktarılır. 
Predictive çalışır; temsilci müsait olduğunda bağlantı kurulur.

---

## Sesli Etkileşim

### IVR — Sesli Karşılama Menüleri

Şirkete özel karşılama anonsları oluşturun. Müşteriler tuşlama yaparak 
ilgili dahili veya departmana ulaşır. Birden fazla dış hatta mesai içi, 
mesai dışı ve öğle arası için farklı menüler tanımlanabilir.

---

### TTS — Text-to-Speech ile Seslendirme

Yazdığınız metni TTS robotu ücretsiz olarak sesli mesaja dönüştürür. 
Karşılama anonslarını stüdyo kaydı olmadan hazırlayabilirsiniz.

---

### Bekleme Müzikleri

Müşterilere bağlanma süresince özel jingle, müzik veya kampanya 
anonsları dinletilebilir.

---

### Telesekreter (Voicemail)

Dahiliye ulaşılamadığında müşteri sesli mesaj bırakabilir. 
Kayıt, ilgili dahilinin e-posta adresine otomatik iletilir.

---

### Dijital Faks (Fax to Mail)

Faks gönderip alabilirsiniz. Gelen fakslar belirlenen e-posta 
adreslerine iletilir ve web arayüzünden görüntülenebilir.

---

### Telekonferans

Birden fazla çağrıyla aynı anda telekonferans gerçekleştirilebilir.

---

## Bildirim ve Otomasyon

### Giden Başarısız Çağrılarda SMS Gönderimi

Giden aramada karşı taraf cevap vermediğinde, meşgulde veya 
ulaşılamadığında önceden belirlenen içerikte otomatik SMS gönderilir.

### Hedefe SMS Gönderimi

Gelen çağrılarda önceden tanımlı SMS şablonları belirli hedeflere 
gönderilebilir. Örnek: banka hesap bilgisi veya adres bilgisi gönderme.

### Resmi Tatil Ayarları

Özel tanımlama yapmadan resmi ve idari tatillerde mesai dışı 
senaryosu otomatik devreye girer.

---

## Depolama ve Entegrasyonlar

### Görüşme Kaydı

Tüm görüşmeler 3 ay süreyle saklanır. Google Drive veya FTP 
entegrasyonuyla daha uzun süreli depolama yapılabilir.

### Google Drive Entegrasyonu

Ses kayıtları otomatik olarak Google Drive'a yedeklenir.

### Google Analytics Entegrasyonu

Reklam numaralarına gelen çağrılar Google Analytics üzerinden 
raporlanır.

### İYS Entegrasyonu

Otomatik IVR aramalarında yalnızca İYS'de izinli numaralara 
çağrı başlatılır; izinsiz numaralar otomatik işaretlenir.

### CRM/ERP, Yapay Zeka, E-ticaret ve Yazılım Entegrasyonları

Entegrasyonlar sayesinde, kullandığınız yazılımlarla santral yönetimi ve
çağrı operasyonları otomatize edilir ve iş süreçleri daha verimli hale getirilir.


---

## Numara ve Ekipman Desteği

### Desteklenen Numara Türleri

0850, 0212, 0216, 0312, 0232 ve diğer coğrafi numaralar ile 
mevcut sabit hat numaranızı taşıyarak kullanabilirsiniz.

### Gelişmiş Arama Yönetimi

- **444'lü numaralar** 
- **GSM numaraları** 
- **Yurt dışı numaraları** 

### Akıllı Cihaz ve PC Desteği

Verimor Softphone uygulaması iOS, Android ve masaüstünde 
dahili olarak kullanılabilir.

### Şubeler Arası Ücretsiz Görüşme

Tüm şubeler tek santral üzerinde dahili olarak tanımlanır; 
şubeler arası görüşmeler ücretsizdir.

---

## Sıkça Sorulan Sorular

**Tüm bu özellikler standart pakette mi geliyor?**  
Temel özellikler standart pakette yer alır. Görüşme kaydı analizi, 
kalite puanlama ve bazı entegrasyonlar ek modül olarak aktif edilir. 
Detay için [Ek Modüller](./ek-moduller.md) sayfasına bakabilirsiniz.

**API üzerinden çağrı yönetimi yapılabiliyor mu?**  
Evet. Bulut Santral API ile çağrı başlatma, yönlendirme ve CDR 
sorgulama yapılabilir. Bkz. [API Referansı](https://developer.verimor.com.tr/switch)

**Kaç eş zamanlı çağrı destekleniyor?**  
Paketinize bağlı olarak değişir. Satış ekibimizden güncel bilgi alabilirsiniz.
